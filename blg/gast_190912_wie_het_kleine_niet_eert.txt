index_kort;index_blog
gast_190912_wie_het_kleine_niet_eert
<h1>Wie het kleine niet eert…</h1>
<p>2019-09-12: Inzending Laurens van den Berg
<br>EFL-adres van Laurens: LbySot5ML3hNXwaLTdZA9BoeByvfBVfHgb
<p>Sjonge, wat zijn er toch veel altcoins. In 2017 vlogen al die ICO’s je werkelijk waar om de 
oren. Gebaseerd op het IPO-principe van de aandelenmarkt waren er veel bedrijven die hun
kapitaal bij elkaar schraapten met een eigen digitale munt. Leuk natuurlijk, maar wel een
dikke vette overhypte zeepbel. Want vaak was de munt helemaal niet zo ‘liberal ’ of
‘ innovative’ als vele (zelfbenoemde) investeerders dachten. Het is dus ook niet zo gek dat
een kleine munt als de e-Gulden niet meteen het meeste aanzien krijgt. In de crypto wereld
lijkt het woord altcoin af en toe wel een beetje een scheldwoord te zijn geworden. Veel
mensen richten zich dan toch liever op de oude vertrouwde munt van Nakamoto, dan dat ze
uitzoeken hoe een klein muntje in elkaar steekt.
<p>Maar wat is er nou concreet veranderd aan de markt sinds 2017? De hype is simpelweg
-eventjes- over. Toch zijn veel munten gewoon gebleven. Zelf heb ik nog een paar wallets
met munten waarvan ik niet eens wéét waar ze in hun uitgestippelde proces precies zitten:
gekregen bij een airdrop. Geinig natuurlijk, maar die munten neem je niet echt meer serieus.
<p>Welke fout ik en de markt in zijn geheel echter niet moet maken, is te veroordelend zijn.
Kritisch kijken en naïviteit vermijden is natuurlijk goed. Maar kijk ook verder dan je neus lang
is: de wereld stopt niet bij de bitcoin. Er is werkelijk een oerwoud aan valuta waar je nog
nooit van gehoord hebt, vaak met een prachtig verhaal; een duidelijke toekomstvisie; een
mooi bestuur; strevend naar groei en een groter doel.
<p>Als die groei echter nog even op zich laat wachten - want laten we eerlijk zijn, de koersen
van veel van die muntjes zijn al lang niet groen meer -, verdiep je dan gerust eens in zo’n
munt! De bekende investeerder Warren Buffett zei ooit: “Be fearful when others are greedy
and greedy when others are fearful.” Iedereen is nu een beetje bang geworden voor de
cryptomarkt. Sla je simpelweg je slag! Verdiep je; lees je in; bereid je voor; bouw een
netwerk op! Als Bitcoin en andere munten weer écht grote stappen gaan maken, kan dat
zomaar eens heel veel zorgen wegnemen. Want ze zijn er: mensen die voor de gein 1000
piek hebben geïnvesteerd tijdens de crisis en die nu makkelijk hypotheekvrij een vrijstaand
huis kopen.
<p>Kortom: laat het marktsentiment jou niet intimideren! Ga ervoor en breid je kennis uit. Vooral
in de e-Gulden. Samen als Nederlanders hebben wij de mogelijkheid in dit initiatief te
investeren. Maak daar gebruik van! Het kan zeker geen kwaad.
<p><b>Let op: dit bericht kan worden opgevat als beleggingsadvies. Wij willen u niet
aanzetten tot het doen van investeringen. U bent zelf verantwoordelijk voor uw
vermogen en mogelijke verliezen.<b>