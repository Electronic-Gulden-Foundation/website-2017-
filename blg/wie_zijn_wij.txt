index_circuit
Wie zijn wij
Wij zijn iedereen die e-Guldens bezit en gebruikt. Wij zijn de oprichters van de e-Gulden. Wij zijn de kring van vrijwilligers en adviseurs, Wij zijn de leden van het leden van [http://forum.egulden.org/,het publieke forum] en wij zijn de speciale groep <b>"[/index.php/vrienden_van_de_e-gulden,Vrienden van de e-Gulden]"</b>. Tenslotte zijn wij het bestuur van de [index.php/electronic_gulden_foundation,Electronic Gulden Foundation], een groepje enthousiaste vrijwilligers die een aantal zaken beheren die nu eenmaal het beste bij een stichting kunnen liggen. 
#Het begin
In eerste instantie waren wij een groep nederlandse studenten die de e-Gulden in het leven hebben geroepen in maart 2014. De e-Gulden zelf is crypto-geld en een variant van Bitcoin. Als studentengroep hadden wij als doel om crypto-geld gericht te presenteren als alternatief voor de Euro. We hadden ook meer ruchtbaarheid aan Bitcoin kunnen geven, maar we zagen dat Bitcoin een te hoge drempel had voor de gemiddelde Nederlander en die drempel wilden wij verlagen. Dat deden wij door een kloon te maken van de Bitcoin-software, door een nieuwe openbare database in het leven te roepen met nieuwe spelregels en alles te richten op de nederlandse taal. Die spelregels waren eenvoudig : Er komen de komende 10 jaar 21 Miljoen e-Guldens in roulatie en de helft daarvan vanaf het eerste moment. Uiteindelijk ongeveer één e-Gulden voor iedere Nederlander dus, maar wel met acht decimalen. De eerste helft wilden we zo eerlijk mogelijk verdelen over alle Nederlanders.
#De oprichting van de stichting
Het uitdelen van gratis oefengeld en ruchtbaarheid maken was moeilijker dan verwacht. Het bracht meer werk, tijd en geld met zich mee dan dat we beschikbaar hadden. We moesten hulp van buiten inroepen en al dat werk hebben we gedeeltelijk "betaald" met beschikbare e-Guldens. Toen de helft van alle beschikbare e-Guldens was verbruikt waren wij al lang niet meer een groep studenten, maar een groep van ongeveer 3000 e-Gulden bezitters. Vanuit deze groep kwam steeds meer de roep dat de beschikbare e-Guldens beter over alle Nederlanders verdeeld moesten worden. Uit deze groep van 3000 kwamen toen vier mensen naar voren (Gerrit Oerlemans, Niels Harmsen, Henk Compier en Dennis Ruhe) die het promoten en verder ontwikkelen van de e-Gulden op vrijwillige basis wilden doen, zodat de overblijvende e-Guldens puur bestemd konden blijven voor een zo breed mogelijke verspreiding. Daartoe is op 3 juli 2014 de Electronic Gulden Foundation opgericht, waarin Henk, Gerrit en Niels het bestuur op zich namen en zijn de overgebleven uit te delen e-Guldens (vijf miljoen) aan de stichting overgedragen.
#De community
Sinds dat moment zijn wij gestaag in aantal gegroeid, ondanks dat de stichting vrijwel opnieuw moest beginnen. Het uitdelen van de e-Guldens is langzaam hervat door het opzetten van campagnes. Deze campagnes zijn zo opgezet dat alle e-Guldens die worden uitgedeeld zijn te volgen in de openbare boekhouding van de stichting. Een van onze campagnes (vrienden van de e-Gulden) is daarom bedoeld om ons een gezicht te geven. Het aantal mensen dat e-Guldens bezit wordt begin 2015 geschat op 3600. Vriend wordt je door het aanvragen van gratis e-Guldens en waardoor je op de e-Gulden lijst komt, maar ook als je niet op die lijst staat en toch e-Guldens hebt hoor je bij ons : de e-Gulden community. Dat is meer dan een definitie.
#-
Dit brengt ons terug op het hoofddoel van de e-Gulden en dat is om aan alle Nederlanders (aan ONS dus) een alternatief voor de op schuld gebaseerde Euro voor te leggen. Dat betekent niet dat de e-Gulden een gepoleist en gereed product is. Op technisch, educatief en zelfs politiek niveau moet daar nog veel gebeuren. Wij zijn ervan overtuigd dat de Nederlander daar succesvol in zal zijn. 
<p><br>
JULLIE dus!
